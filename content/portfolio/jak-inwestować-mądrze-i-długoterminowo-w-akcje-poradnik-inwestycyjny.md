---
title: Jak inwestować mądrze i długoterminowo w akcje tech? Poradnik inwestycyjny.
metadescription: Mało kto zdaje sobie sprawę, że inwestując w odpowiedni i
  zabezpieczony sposób na rynku kapitałowym wcale nie podejmuje znaczącego
  ryzyka, a potencjalny zwrot z takich inwestycji jest znacznie wyższy niż zwrot
  z aktywów tzw. “bezpiecznych”.
slug: jak-inwestowac-dlugoterminowo
image: /img/portfolio/image-3-min.png
author: Mateusz Pliszka, Customer Consulting at SoftwareSupport
authorimg: /img/portfolio/5f4fb33ce70c159b2ee6c6e9_matt-2-.jpeg
date: 2024-05-28T10:21:51.430Z
---
<iframe width="auto" height="auto" src="https://www.youtube.com/embed/VXETRCJ8bSI?si=TO6nAPZQLx4O4f8y" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Jak inwestować mądrze i długoterminowo w akcje? Poradnik inwestycyjny.

Zdecydowana większość Polaków inwestuje jedynie w bezpieczne aktywa, takie jak nieruchomości (tzw. kult nieruchomości)  - ok. 1 milion osób zarabia na wynajmie, bardzo często inwestujemy również w lokaty bankowe.

Polacy boją się inwestowania w inne aktywa tłumacząc te decyzje niewiedzą lub niewystarczającym kapitałem jednocześnie będąc konsumentem i odbiorcą usług technologicznych, czyli tych właśnie firm, które powstają na skutek podejmowanych ryzyk.

Dlaczego tak jest? Głównym powodem jest brak odpowiedniej edukacji finansowej oraz przechodzenie z pokolenia na pokolenie jedynej ścieżki inwestycyjnej i budowania statusu społecznego którym jest posiadanie nieruchomości.

Mało kto zdaje sobie sprawę, że inwestując w odpowiedni i zabezpieczony sposób na rynku kapitałowym wcale nie podejmuje znaczącego ryzyka, a potencjalny zwrot z takich inwestycji jest znacznie wyższy niż zwrot z aktywów tzw. “bezpiecznych”.

Przykładowo inwestycja w podstawowy indeks “Nasdaq Composite” 5 lat temu to 100% wzrost wartości:

![](https://news.softwaresupp.com/img/portfolio/16-302-76.png)

Dlaczego zatem tak mocno wystrzegamy się inwestowania w cokolwiek innego niż aktywa tzw. “Bezpieczne”, a nawet sama inwestycja w alternatywne instrumenty takie jak ETFy jest dla nas zagadką?

Głównym czynnikiem są tutaj emocje, głowa i psychologia człowieka.

## Akcje i firmy zmieniają wartość każdego dnia, nieruchomości i aktywa bezpieczne są stabilne

![](https://news.softwaresupp.com/img/portfolio/dotdash_final_reasons_to_invest_in_real_estate_vs_stocks_sep_2020-01-7d506c14f2584a34a15f17d4e2e2ec2c-min.jpg)

Będąc właścicielem nieruchomości, nie jesteś poddany tzw. wahaniom rynkowym, Twoja nieruchomość nie zmienia wartości z dnia na dzień, jej cena jest raczej stabilna, a z roku na rok rośnie w podobnym tempie.

Będąc natomiast właścicielem akcji i udziałów, w tym tych notowanych na giełdzie, widzisz, że cena zmienia się każdego dnia co powoduje niepokój i strach przed utratą majątku.

W zdecydowanej większości ten strach nie jest uzasadniony, ponieważ co do zasady ceny w długim terminie nie ulegają znaczącym zmianom, a w przypadku strat określonych walorów, straty te można w prosty sposób ograniczyć.

## Inwestowanie to nie jest zadanie ani zawód dla osób wrażliwych lub podatnych na skrajne emocje

![](https://news.softwaresupp.com/img/portfolio/riskaverse_final_rev_02-aeaf9c912e1d4b9dab3481f76f514839-min.png)

Jeśli myślisz o tym aby zacząć aktywnie inwestować swój kapitał, Ciebie i Twój umysł czeka mentalny roller coaster, a jeśli masz słabe nerwy, jest 80% szans, że stracisz swoje środki. Mówi się, że ok. 80% osób traci właśnie środki w wyniku tradingu.

Po prostu, jeśli nie jesteś gotowy trzymać się pierwotnych założeń i odizolować się od tego co dzieje się w krótkim terminie, inwestowanie w bardziej ryzykowne aktywa nie będzie dla Ciebie i bardzo szybko odpadniesz i zdecydowanie lepiej będzie jeśli pozostaniesz przy inwestowaniu w jedyny popularny sposób na rynku polskim - czyli w nieruchomości.

Poniżej kilka rad, które tłumaczą w dużym skrócie jak działają rynki finansowe i o czym należy pamiętać inwestując swoje środki.

Co ważne, poniższe dotyczą inwestycji w firmy lub aktywa inwestycyjne, nie rozwijania własnej firmy lub inwestowania we własną firmę lub ludzi - sprawy mają się dużo inaczej jeśli mówimy o inwestycji we własne przedsięwzięcie lub zespół na wczesnym etapie.

## Trading akcjami i kryptowalutami to nie inwestowanie

![](https://news.softwaresupp.com/img/portfolio/investopedia-terms-swing-trading-b9db461c5db14f2b8fd3a7278578f281-min.jpg)

Należy pamiętać, że inwestowanie nie ma nic wspólnego z tradingiem, czyli obstawianiem cen walorów w krótkim terminie (na przykład czy dzisiaj akcje wzrosną czy spadną), to zawód jedynie dla profesjonalnych traderów, którzy posiadają bardzo dokładne informacje w jednym segmencie rynku, często wykraczające poza powszechną wiedzę rynkową.

Inwestowanie to próba przewidzenia przyszłości nie w krótkim lecz w długim terminie, tego jak zmieni się wartość w przeciągu najbliższych kilku miesięcy, a często nawet lat.

Standardowa perspektywa inwestycyjna inwestora długoterminowego powinna być w przedziale 5-10 lat, ponieważ tylko wtedy można osiągnąć ponadprzeciętne wyniki.

## Jedyna sensowna inwestycja to taka rozpisana na lata

![](https://news.softwaresupp.com/img/portfolio/longtermassets_final-633c56a416364f9a96654d4a5f3a73cc-min.png)

Jeśli planujesz inwestowanie na kilka miesięcy, prawdopodobnie po tych kilku miesiącach porzucisz inwestowanie i nigdy do niego nie wrócisz.

Swoją inwestycję powinieneś rozpisać na lata, jednocześnie trzymając się pierwotnie przyjętych założeń, weryfikując je co kilka miesięcy.

Istotne jest tutaj zrozumienie, że firmy to oddzielne jednostki, które mają swoje zasady działania, swoje perspektywy wzrostu i własne założenia biznesowe i oddzielenie emocji od decyzji inwestycyjnych.

## Inwestowanie bez strategii = wyrzucenie pieniędzy w błoto

![](https://news.softwaresupp.com/img/portfolio/howtooutperformthemarket2-29d6ef5a974741fda40aadb8163e3c35-min.png)

Inwestowanie to również praca, czyli egzekucja strategii inwestycyjnej.

Ta strategia to Twój plan, którego musisz się trzymać i weryfikować swoje założenia.

Jeśli jej nie masz, inwestowanie nie będzie się różniło niczym od wyrzucenia pieniędzy w błoto. Można to porównać z robieniem zakupów - możesz je robić bez planu wydając pieniądze na różne produkty, które Ci się podobają, możesz robić je w sposób przemyślany i zaplanowany.

## Stop loss to Twoja ochrona przed samym sobą i stratami

![](https://news.softwaresupp.com/img/portfolio/stop-lossorder.asp-final-69b233d1e15d4628920c9568408d2648-min.png)

Stop loss to strategia pozwalająca na ograniczenie strat po wykonaniu inwestycji w przypadku kiedy Twoje założenia inwestycyjne się nie sprawdzą.

Polega ona na sprzedaży określonego aktywa jeśli jego wartość znacząco spadnie lub jeśli pojawią się nowe okoliczności dotyczące określonej inwestycji.

Przykładowo jeśli cena akcji spadnie o 15% możesz uruchomić procedurę tzw. Stop loss, czyli sprzedaży tego aktywa i ograniczenia strat inwestycyjnych.

W ten sposób chronisz swój portfel przed nadmiernymi stratami wynikającymi z potencjalnie nieudanych inwestycji.

## Procent składany to pewny sposób na zwiększanie majątku

![](https://news.softwaresupp.com/img/portfolio/compoundinterest_final-5c67da5662ba458f8d9d229ab4ca4292-min.png)

Inwestując długoterminowo korzystasz na tzw. procencie składanym.

Jeśli nie wypłacasz odsetek i decydujesz się pozostawić je jako inwestycję, Twój zwrot może prezentować się następująco.

Załóżmy, że inwestujesz z perspektywą 10 lat i osiągasz zwrot 10% rocznie, w takim przypadku Twój zwrot wyniesie:

1,1^10 = 2,59

Czyli zwrot z Twojej inwestycji to 259%.

A inwestując kapitał na 20 lat po stopie 10%, Twój zwrot wyniesie aż 672%.

Jak widać odsetki kumulują się, co pozwala na osiągnięcie coraz wyższych dodatkowych zwrotów wraz z każdym kolejnym rokiem inwestycji.

## Inwestowanie to walka z umysłem - kupowanie kiedy wszyscy sprzedają i sprzedawanie kiedy wszyscy kupują

![](https://news.softwaresupp.com/img/portfolio/image-min.png)

Nasz umysł bardzo często podpowiada nam aby robić to samo co inni i podążać za tzw. psychologią tłumu, czyli inwestować razem z innymi i sprzedawać również razem z innymi.

Inwestując jednak, dużo lepszym sposobem jest kupowanie kiedy inni sprzedają (wtedy cena waloru jest niższa) i sprzedawanie kiedy inni kupują (wtedy cena waloru jest wyższa).

Będąc inwestorem z dużą wiedzą i doświadczeniem możesz nawet pokusić się o kupowanie wtedy kiedy firmy balansują na skraju upadłości, wiedząc, że za kilka lat firma wyjdzie z tarapatów, a Ty zrealizujesz zysk nie kilkaset procent lecz kilka tysięcy procent - wszystko za sprawą długoterminowego podejścia, nie patrzenia na krótkoterminowe zmiany.

Przykładem takiej firmy może być Carvana, firma która w 2023 po wspaniałych latach 2021-2022 była bliska upadłości, inwestując w nią wtedy zrealizowałbyś/zrealizowałabyś zysk +1,000% w 1 rok, ponieważ firmie udało się zrestrukturyzować zadłużenie i wrócić do fazy wzrostowej.

## Sprawdzanie cen każdego dnia, tygodnia lub nawet miesiąca tylko wygeneruje Ci straty i nie pomoże zarobić

Jeśli inwestujesz długoterminowo, sprawdzanie cen codziennie lub co tydzień nie będzie dobrym sposobem na zarządzanie inwestycjami - ceny walorów powinieneś sprawdzać co miesiąc aby wiedzieć czy rynek podąża za pierwotnie przyjętymi założeniami, często również stosowane jest podejście kwartalne lub nawet roczne.

## Błędy inwestycyjne są wkalkulowane w strategię inwestycyjną - będziesz je popełniał tak jak każdy inwestor

Inwestując długoterminowo musisz rozumieć, że przydarzą Ci się błędy inwestycyjne - te są nieuniknione nawet dla doświadczonych inwestorów, może zdarzyć się, że rynek nie odzwierciedli Twoich pierwotnie przyjętych założeń, a firmy, które wydawały się perspektywiczne, zamiast zbudować wartość, stracą ją.

Te błędy musisz wkalkulować w swoją strategię inwestycyjną i próbować maksymalnie ograniczyć ponoszone straty.

Nie możesz jednak dać się zrazić przez popełniane błędy - te popełniają nawet najwięksi i najbardziej doświadczeni, są one częścią procesów inwestycyjnych i modeli inwestycyjnych, a każda porażka dostarcza Ci wartościowych informacji, których możesz użyć przy kolejnych inwestycjach.

Bardzo często wstydzimy się swoich błędów bojąc się przyznać do ich popełnienia - to złe podejście, które jedynie podkopie Twoją motywację do osiągania dalszych sukcesów i podejmowania kolejnych wyzwań. Z każdych błędów należy wyciągać odpowiednie wnioski i ruszać do przodu nie zważając przesadnie na opinię innych osób.

## Zdecydowaną większość środków zarobionych na inwestycjach musisz reinwestować spowrotem w tą samą strategię

Inwestując bardzo często możesz ulec pokusie przedwczesnej wypłaty zysków, nie powinieneś tego robić.

Wypłacając odsetki lub zyski z inwestycji jedynie ograniczasz swoje potencjalne zyski w przyszłości.

Kluczowy jest tutaj procent składany który zwiększa zyski z inwestycji wraz z każdym kolejnym rokiem.

## Nierobienie nic to najtrudniejszy element inwestowania, a często jedyne poprawne rozwiązanie

Inwestując bardzo często ulegamy pokusie przedwczesnej reakcji na zmiany rynkowe i boimy się “nie podejmować decyzji”.

W przeciwieństwie do prowadzenia własnego biznesu, bycia osobą operacyjną, w inwestycjach bardzo często nie podejmowanie drastycznych ruchów i działań jest najsłuszniejszym rozwiązaniem.

Przykładowo jeśli w danym tygodniu akcje znacząco spadają/tracą na wartości, jest bardzo małe prawdopodobieństwo, że w kolejnym tygodniu sytuacja się powtórzy, a szansa, że inwestycje wrócą do trendu wzrostowego bardzo duża.

W takiej sytuacji najlepszym sposobem jest niepodejmowanie działań, co często jest najtrudniejszym elementem pracy, poczekanie aż sytuacja się ustabilizuje i powrót do pierwotnie przyjętych założeń lub na przykład ustawionych wcześniej limitów stop loss.

## Jedyną stroną decydującą o cenach jest rynek, nie Ty, nie telewizja, nie rząd

Jako osoby bardzo często polegamy na autorytetach i tym co powiedzą określone osoby - takie jak rząd, znani influencerzy w TV lub bliskie nam osoby.

Niestety, w inwestycjach jedyną stroną decydującą o wzroście cen aktywów jest rynek - nie politycy, nie telewizja i nie autorytety, nikt nie wie czy ceny akcji pójdą w górę czy w dół.

To rynek decyduje czy dany walor należy wycenić wyżej czy niżej bez względu na to co dzieje się dookoła i tylko na to należy zwrócić uwagę.

Zdarza się nawet, że to jak rynek wycenia daną inwestycję nie ma żadnego związku z jej wynikami finansowymi, co potwierdza, że rynek jest jedynym ostatecznym źródłem informacji na temat tego czy inwestycja jest udana czy nie jest. 

To jedynie kilka z podstawowych wskazówek dotyczących inwestowania na rynku akcji, mamy nadzieję, że pozwolą Ci podejmować lepsze decyzje inwestycyjne i będziemy dodawać kolejne wskazówki w przyszłości.