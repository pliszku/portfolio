---
title: Kryptowaluty - 10 najczęstszych pytań i odpowiedzi
metadescription: W dzisiejszym materiale spojrzymy szerzej na to jak działają
  kryptowaluty, dlaczego tak dużo się o nich mówi, co napędza ich dalsze
  wzrosty, czy na rynku krypto panuje obecnie bańka inwestycyjna.
slug: kryptowaluty-coto
image: /img/portfolio/kryptowaluty-min.png
author: Mateusz Pliszka, Customer Consulting at SoftwareSupport
authorimg: /img/portfolio/5f4fb33ce70c159b2ee6c6e9_matt-2-.jpeg
date: 2024-03-19T12:06:20.121Z
---
W dzisiejszym materiale spojrzymy szerzej na to jak działają kryptowaluty i odpowiemy na 10 najczęstszych pytań dotyczących krypto:

* dlaczego tak dużo się o nich mówi
* co napędza ich dalsze wzrosty 
* czy na rynku krypto panuje obecnie bańka inwestycyjna

I w końcu czy Ty także powinieneś w nie inwestować, czy potrzebne są standardowemu Kowalskiemu.

## **1. Czy kryptowaluty to pieniądze?**

![](/img/portfolio/pieniadz-min.png)

Sama nazwa kryptowaluty jest dosyć myląca, bo jak sama nazwa wskazuje, wydawałoby się, że są to pieniądze lub są to waluty.

Tak naprawdę **jedynie drobny procent użytkowników krypto używa ich do płatności** albo nabywania towarów i do tej pory nie stały się powszechnym środkiem płatności. 

Jednym z powodów tego są **wysokie koszta transakcyjne**, innym **brak odpowiednich regulacji**.

Szacuje się również, że bardzo **często są używane do nielegalnych transakcji** wg nieoficjalnych danych szacuje się, że może to być nawet 1/4 wszystkich transakcji krypto.

Podsumowując kryptowaluty są raczej postrzegane jako aktywo inwestycyjne sposób trzymania pieniędzy i czasami - alternatywny środek płatności dla transakcji, a nie powszechny środek płatności lub pieniądz.

## **2. Jak działają transakcje krypto?**

![](/img/portfolio/transakcje-min.png)

Co najważniejsze wszystkie transakcje w świecie krypto odbywają się w tzw. blockchain i są publicznie dostępne.

Blockchain to taka publiczna księga transakcji.

Każda transakcja odbywa się poprzez zawarcie tzw. smart contract. Każdy kontrakt musi zostać zweryfikowany przez komputery tzw. kopaczy, co utrzymuje stabilność i bezpieczeństwo transakcji. Kopacze natomiast otrzymują wynagrodzenie w postaci bitcoina.

Podsumowując **wszystkie transakcje odbywające się pomiędzy posiadaczami kryptowalut są prowadzone w formie publicznej księgi**. 

To nie oznacza jednak, że tożsamość osób przeprowadzających transakcje jest publiczna, bo trzeba jeszcze połączyć adres portfela z tożsamością osób do których należy dany portfel - nie zawsze jest to możliwe a osoby często prowadzą kilka portfeli pod różnymi pseudonimami.

## **3. Jak zarządzana jest podaż kryptowaluty?**

![](/img/portfolio/supply-min.png)

W przeciwieństwie do pieniędzy **nie ma instytucji ani osób które zarzają tym ile kryptowaluty może i ma być na rynku ile pieniędzy należy dodrukować lub ile z rynku zebrać**.

W standardowym systemie - bank centralny sprawuje przysłowiową "władzę" nad ludźmi kontrolując stopy procentowe i mówiąc ile pieniędzy powinno być w obiegu, czasami również dodrukowując pieniądze.

W kryptowalutach każda kolejna kryptowaluta tworzona jest w sposób automatyczny i usystematyzowany - kolejne jednostki tworzą się jako wynagrodzenie dla kopaczy za weryfikowanie transakcji - skalowanie waluty zależne jest zatem od ilości wykonywanych transakcji - im więcej transakcji, tym więcej kryptowaluty w obiegu.

Nie ma zatem banku centralnego, a więc nie ma jednostki która posiada i sprawuje władzę nad systemem finansowym - władzę sprawują jego użytkownicy.

Jest to system zdecentralizowany, nie scentralizowany tak jak ma to miejsce w standardowym systemie finansowym.

## **4. Dlaczego kryptowaluty rosną na wartości?**

![](/img/portfolio/wzrost-min.png)

Głównym powodem dynamicznych wzrostów na rynku krypto jest przede wszystkim **ciągłe zwiększanie skali.** 

Jeśli zainwestowałbyś w najbardziej popularne krypto 5 albo 10 lat temu wielokrotnie zwielokrotniłbyś swoją inwestycję.

Mocno **rozdmuchana jest jednak ostania passa wzrostów** - jeśli zainwestowałbyś w bitcoina 2-3 lata temu prawdopodobnie mógłbyś do dzisiaj nie odzyskać swojej inwestycji ponieważ w 2021 przy szczycie i tzw. boomie na krypto drastycznie wróciły do swoich poprzednich wartości i poziomów.

## **5. Co wpłynie na dalsze zmiany ceny kryptowalut?**

![](/img/portfolio/cena-min.png)

Przede wszystkim nie wolno dać się zwieść obietnicom, że cena kryptowalut może jedynie rosnąć.

**Może wzrosnąć, ale może również tak samo jak w roku 2021 spaść**.

Argumentami przemawiającymi za wzrostem cen, jest **zwiększająca się skala i modyfikacje technologiczne (tzw. layer 2)** pozwalające na zwiększanie skali wykonywanych transakcji i redukujące płatności za te właśnie transakcje. 

Argumentem są również **regulacje które wprowadzają kryptowaluty do powszechnego użytku** takie jak ostatnia zgoda na oferowanie Bitcoina w formie tzw. ETF czyli funduszy inwestycyjnych.

Argumentami przemawiającymi za spadkami jest natomiast **osiągnięcie punktu krytycznego świadomości w społeczeństwie** (w kryptowalutach swoje oszczędności trzyma aż 10% Polaków), **brak adopcji na rynku masowym/transakcyjnym** oraz **negatywna perspektywa regulacyjna** lub zakazy w określonych regionach.

Decydując się na inwestycję w kryptowaluty każdy musi ocenić sam czy i jakie ryzyko jest gotowy/gotowa podjąć.

## **6. Jak to możliwe, że ktoś na kryptowalucie zarobił tysiące procent w krótkim czasie?**

Są 2 możliwości szybkiego i dużego zarobku na kryotowalutach, które są możliwe, ale jak zawsze mało prawdopodobne i wiele zależy od szczęścia.

Pierwsza to **uczestnictwo w obstawianiu zamiast rzeczywistej inwestycji w kryptowalutę**, czyli granie na tzw. **dźwigni**. W takim przypadku wygrana lub strata przemnażana jest wielokrotnie, więc poprawnie obstawiając wzrost konkretnej kryptowaluty można zarobić wielokrotnie więcej jak i wielokrotnie szybciej pieniądze stracić - taka wygrana zdarza się rzadko i zazwyczaj jest wynikiem szczęścia, nie prawdziwych umiejętności inwestycyjnych.

Druga to **zakup odpowiedniej kryptowaluty odpowiednio wcześnie**. W blockchainie pojawia się codziennie wiele nowych kryptowalut z czego bardzo duża część to po prostu oszustwa.

Jeśli dobrze znasz i rozumiesz rynek, wiesz gdzie szukać i wiesz która kryptowaluta może być w przyszłości popularna i przebić się do szerszego grona odbiorców, możesz kupić odpowiednią kryptowalutę i sprzedać ją z wielokrotnym zyskiem za jakiś czas. Jest to jednak trudne i wymaga wiele szczęścia.

Zazwyczaj jednak szybki zwrot i szybko zarobione pieniądze to pojedyncze historie szczęścia lub wielokrotnych prób, nie rzeczywiste przemyślane inwestycje.

## **7. Czy każdy może założyć portfel kryptowalut?**

**Tak portfel może założyć każdy bez weryfikacji**, stajesz się wtedy częścią sieci blockchain.

Natomiast aby zacząć korzystać z **giełd ułatwiających kupwoanie i sprzedawanie kryptowalut musisz przejść przez standardową weryfikację** na tych giełdach, najczęściej wiąże się to z podobnym procesem weryfikacji, który ma miejsce w bankach.

## **8. Czy kryptowalutą można zapłacić w sklepie?**

**Nie, kryptowalutami nie zapłacisz w zdecydowanej większości sklepach stacjonarnych i online**.

Natomiast niektóre giełdy mogą oferować płatność "symulującą" płatność kryptowalutami, czyli konwersję kryptowaluty na standardową walutę przy dokonywaniu płatności.

## **9. Czy są jakieś minimalne limity posiadania kryptowalut?**

**Nie, nie ma minimalnych limitów posiadania lub inwestowania w kryptowaluty**.

Możesz posiadać tyle kryptowalut ile chcesz o dowolnej wartości.

Jest to na pewno jeden z dużych plusów inwestowania w kryptowaluty.

## **10. Ile osób już posiada lub inwestuje w kryptowaluty?**

W Polsce około **10% społeczeństwa** posiada lub inwestuje w kryptowaluty.

W USA to ponad **20% społeczeństwa**.