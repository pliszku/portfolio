---
title: Recenzja Meta Quest 3
metadescription: Czy świat wirtualnej rzeczywistości rysowany przez Meta i
  Metaverse mają rzeczywiście szanse zagościć w polskich domach, czy to
  przyszłość interakcji społecznych i domowego biura? To wszystko pokażemy Wam w
  dzisiejszym materiale.
slug: meta-quest3-recenzja
image: /img/portfolio/meta-quest-3-min.png
author: Mateusz Pliszka, Customer Consulting at SoftwareSupport
authorimg: /img/portfolio/5f4fb33ce70c159b2ee6c6e9_matt-2-.jpeg
date: 2024-02-20T15:27:53.406Z
---
Czy świat wirtualnej rzeczywistości rysowany przez Meta i Metaverse mają rzeczywiście szanse zagościć w polskich domach, czy to przyszłość interakcji społecznych i domowego biura?

Meta Quest **sprzedało globalnie już 20 milionów** urządzeń, a mimo tego **dział VR wygenerował stratę 4 miliardów dolarów**.

To pokazuje jak ważna dla tej firmy jest dominacja tego rynku zanim wejdą na niego duzi gracze. Cel ten udało się częściowo osiągnąć, bo **Meta wg danych jeszcze sprzed premiery Vision Pro posiada obecnie ponad 50% udziału w rynku VR**.

Zobaczmy zatem jak prezentuje się najnowszy produkt od tego dostawcy.

## U﻿nboxing

![](/img/portfolio/unboxing-min.png)

Pudełko Meta Questa jest zgrabne i praktyczne.

Otwierasz, wyciągasz urządzenie i kontrolery. Co ważne, w pudełku nie ma ładowarki USB-c ani pokrowca.

Fajne jest to, że praktycznie odrazu po założeniu urządzenia możesz go zacząć używać

## E﻿rgonomia

![](/img/portfolio/ergonomia-min.png)

Urządzenie jest naprawdę wygodne, nie ciąży na głowie i spokojnie można z nim chodzić po mieszkaniu, lub leżeć na kanapie.

Jedna rzecz do której można się przyczepić to na pewno **sposób zaciśnięcia i rozluźniania paska, jest on po prostu niewygodny** i czasami może okazać się bolesny jeśli włosy wplątają Ci się w ten właśnie mechanizm.

Poza tym nie można mieć zbyt wiele uwag do ergonomii samego urządzenia które zostało na pewno przemyślane pod tym kątem, biorąc pod uwagę ograniczone możliwości obecnej technologii.

## K﻿onfiguracja

![](/img/portfolio/konfiguracja-min.png)

Po założeniu Questa odpala się samouczek i konfiguracja otoczenia, czyli takiej granicy która ma Cię chronić przed uderzeniem w drzwi, ściany, okna.

Sama **konfiguracja jest raczej prosta i przebiega bezproblemowo** choć sam fakt jej istnienia i to, że wymaga kontrolerów pokazuje, że nie jest to **urządzenie które skupia się jakoś wybitnie na UXie**.

Przy konfiguracji lub rekonfiguracji nie napotkacie też błędów i bezproblemowo zrobicie setup w mniejszym pokoju jak i w dużym salonie, nie jest więc tak, że trzeba za każdym razem spędzać czas na rekonfiguracji sprzętu.

## P﻿assthrough?

![](/img/portfolio/passthrough-min.png)

Pierwszą rzeczą, której się przyjrzymy będzie tzw. passthrough.

I teraz najważniejsza rzecz - to co widzicie na filmach online prezentujących widok Questa z nałożonymi ekranami to w jednym dużym skrócie - kłamstwo, a delikatniej mówiąc przekłamanie.

Wideo które znajdziecie online to wideo kręcone w wysokiej jakości przez zewnętrzne kamery, nie widok który jest dostarczany przez soczewki użytkownikowi.

Jaka jest zatem prawda? Niestety, tego co Meta nazywa Passthrough nie da się nazwać Passthrough. **Widok z zewnątrz owszem jest transmitowany, ale jest rozpikselowany, ziarnisty, a wszystko zmienia swoje kształty**. Owszem, da się zrobić w nim kawę, ale wypić już niekoniecznie, bo możecie nie trafić kubkiem do ust. 

Zapomnijcie również o jakiejkolwiek obsłudze telefonu jeśli macie zamiar utrzymać swój wzrok w obecnym stanie.

Prawda jest taka, że widok otoczenia może w Meta służyć jedynie do przemieszczania z pokoju do pokoju i to i tak z dużą dozą niepewności.

Podsumowując, coś co jest promowane jako atut urządzenia można śmiało nazwać jedynie reklamą i nie polecam używania tego trybu dla Waszego bezpieczeństwa.

## Interfejs

![](/img/portfolio/interfejs-min.png)

Interfejs Questa bazuje na okienkach, których możemy otworzyć kilka na raz i trzeba przyznać, że działa to naprawdę fajnie i przyjemnie.

**Okno można łatwo przenosić jedynie za pomocą dłoni** i teoretycznie możemy wyświetlić okna tam gdzie nam się tylko podoba.

Obsługując jednak Questa jedynie dłońmi musicie się liczyć z tym, że coś może zadziałać lub może nie zadziałać, czasami hand tracking po prostu nie działa i nie będziecie w stanie złapać okna tak jak chcecie. Czasami okno zawisa w jakiejś przestrzeni pomiędzy Waszymi oczami.

**Co do zasady Questa zatem lepiej obsługiwać co najmniej jednym kontrolerem**, a i większość aplikacji wymaga właśnie tego trybu.  Wtedy możecie też łatwo wklikać się w inny format ekranu lub tzw. Tryb imersyjny.

Ciężko ten interfejs porównywać z innymi systemami jako, że nie testowaliśmy jeszcze Vision Pro, ale można go ocenić jako dobry, okna fajnie się scrollują, da się je przenosić i włączać w dobrym momencie. Po wzięciu do rąk kontrolerów można ocenić go nawet na bardzo dobry, ponieważ zyskuje wtedy na stabilności i dokładności.

## P﻿odstowowe czynności

![](/img/portfolio/podstawowe.png)

Jakie zatem podstawowe czynności możemy wykonywać na Meta Queście?

Quest działa na swoim własnym systemie operacyjnym bazującym na Androidzie.

Oznacza to tyle, że **znajdziecie tutaj na pewno aplikacje obsługiwane i dostarczane przez Meta takie jak Facebook, Instagram, Messenger i WhatsApp, każdorazowo jeśli chcecie używać komunikacji tekstowej odpali się wirtualna klawiatura**, która działa bez większych zarzutów do prostych komend, tekstów. Bez problemu zatem popiszecie ze znajomymi, wrzucicie prostego posta, obsłużycie WhatsAppa.

Bezproblemowo również obejrzycie strony za pomocą wbudowanej przeglądarki, choć tutaj zaczynają się pierwsze problemy, nie odtworzycie na przykład przeglądarkowego Netflixa, ponieważ przeglądarka nie chce wyświetlić wideo w HTML5. Da się również odczytać maile, nie odczytacie za to raczej SMSów - o ile jeszcze ich używacie.

Na Queście wykonacie zatem podstawowe codzienne rzeczy i poprzeglądacie internet, ale nie zastąpi Wam on na pewno telefonu.

## Gaming

![](/img/portfolio/gaming-min.png)

Meta Quest 3 to urządzenie przede wszystkim gamingowe.

**Ma służyć jako rozrywka i trzeba przyznać robi to świetnie**, gry po odpowiedniej konfiguracji budują wokół Ciebie widoczną przestrzeń, tzw. Granicę której nie możecie przekroczyć, w tej przestrzeni możecie właśnie grać w gry, czy to skręcanie urządzeń/elementów, koszykówka, czy ćwiczenia fitness.

Jest też **sporo dedykowanych gier pod samego Questa** stworzonych przez znane marki, w tym Resident Evil czy Assassin’s Creed.

Jeśli zatem szukacie nowych wrażeń gamingowych, znudziło Wam się strzelanie na konsoli, to będzie zdecydowanie sprzęt dla Ciebie.

**Gry naprawdę działają świetnie dzięki kontrolerom sterują się bezproblemowo i dadzą dużo radości**, zarówno młodym jak i większym graczom. W większość gier zagracie w trybie imersyjnym co oszczędzi Wam oglądania ziarnistego otoczenia.

## F﻿ilmy

![](/img/portfolio/filmy-min.png)

Kolejną rzeczą do której został zaprojektowany Quest jest oglądanie filmów i tutaj pojawiają się pierwsze schody.

Netflix wprawdzie udostępnia swoją aplikację, ale jest ona mocno ograniczona pod kątem jakichkolwiek widoków lub konfiguracji, siedzicie na kanapie i możecie oglądać TV.

Pozostałe serwisy musicie odpalić za pomocą **dedykowanej aplikacji BigScreen** która jest już dużo **ciekawsza i bardziej konfigurowalna - możemy zmieniać widoki, otoczenia, a nawet odpalić 2 ekrany**, możemy również oglądać filmy ze znajomymi - innymi posiadaczami Questa.

Samo **oglądanie filmów jest już natomiast naprawdę przełomowym doświadczeniem**, zasiadamy w zasadzie na domowej sali kinowej lub za pomocą YouTube’a odpalamy sobie dowolny koncert.

Jeśli jesteś nałogowym oglądaczem filmów, często chodzisz to kina - to również będzie urządzenie idealne dla Ciebie.

## H﻿ome Office

![](/img/portfolio/home-office-min.png)

Meta Quest to nie jest urządzenie stworzone do produktywnej pracy.

Wprawdzie Remote Desktop umożliwia klonowanie obrazu z komputera, ale ziarnistość obrazu zewnętrznego jak i bateria mocno utrudnią Ci jakiekolwiek produktywne czynności czy też programowanie.

**Jeśli dbasz o swoje zdrowie i samopoczucie, zdecydowanie lepiej będzie jeśli pozostaniesz przy standardowym zestawie komputer + ekran**, a urządzenia będziesz używać raczej do rozrywki.

Da się oczywiście na tym produktywnie pracować, a multi window może zwiększyć efektywność czasu, ale nie w tym celu jest zbudowane i skonstruowane to urządzenie i tutaj warto przyjrzeć się raczej nowemu produktowi Apple’a, czyli Vision Pro.

## Connectivity

![](/img/portfolio/connectivity-min.png)

Celem i misją Meta jest stworzenie tzw. Metaverse’u, przestrzeni w której żyjemy i podejmujemy interakcje ze społeczeństwem.

Quest to urządzenie które w pewnym stopniu to umożliwia, **możemy oglądać filmy ze znajomymi, rzucać się popcornem lub grać w gry w multiplayerze**.

Minie jednak jeszcze dużo czasu zanim ludzie będą w ten sposób spędzać ze sobą czas, a póki co pozostaną przy online gamingu.

Warto również powiedzieć, że Quest dostarcza również dedykowaną aplikację - jeśli jesteśmy połączeni przez to samo wifi możemy w naprawdę prosty sposób ściągać gry, możemy również transmitować swój widok z Questa.

## W﻿ytrzymałość i bateria

Urządzenie wygląda na solidne i **trzyma około 2h pracy na baterii**.

Czy to dobry moment na zakup takiego sprzętu i wejście do świata VR?

W przeciwieństwie do nowego sprzętu Apple’a, **cena urządzenia jest przystępna i w zasięgu praktycznie każdej rodziny**.

Biorąc zatem pod uwagę **wartość i zabawę którą dostarcza jest to jak najbardziej dobry zakup**.

Dla jeszcze nieprzekonanych polecam przynajmniej wypróbować sprzęt i zobaczyć czy to coś co chcecie mieć w swoim domu.